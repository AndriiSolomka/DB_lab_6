# Аналіз предметної області

## Вступ

У даному розділі представлено всебічний аналіз предметної області управління та проведення опитувань. У практиці соціальних досліджень опитування є критично важливим інструментом для збору даних, що дозволяє аналізувати думки та поведінку респондентів у різних сферах. 
Розуміння складових опитувань, анкет, їх класифікації, правильного формулювання питань, вибору цільової аудиторії та інших аспектів суттєво впливає на якість отриманих результатів. Ця частина документації аналізує основні компоненти опитувань, типи питань, правила їх складання, а також методи проведення експертних опитувань. 
Додатково представлено порівняльний аналіз програмних засобів для проведення опитувань з використанням SWOT-аналізу, що охоплює їх переваги, недоліки, можливості та загрози.

## Основні визначення

### Експерт
**Експерт** – це висококваліфікований фахівець у певній галузі діяльності, який володіє глибокими теоретичними знаннями та практичним досвідом, достатнім для об’єктивного аналізу та оцінки складних питань. Експерт має здатність проводити незалежну експертизу, надавати рекомендації, робити висновки на основі доказів та даних, і його думка може мати вагоме значення в процесах прийняття рішень.

### Критерії вибору експерта
- Високий рівень фахової компетентності: глибокі знання і досвід у певній галузі. Експерт має повністю розуміти складність своєї роботи, а також володіти сучасними методами та інструментами для її виконання. Фаховість формується через освіту, професійне навчання та роки практики
- Незалежність: здатність приймати рішення без стороннього впливу, не піддаючись масовим думкам чи тиску з боку зацікавлених осіб. Експерт повинен мати власну точку зору та діяти відповідно до своїх знань і аналізу
- Наукова об’єктивність: принцип, за яким експерт оцінює ситуацію, ґрунтуючись на наукових фактах, а не на особистих переконаннях чи почуттях. Об'єктивність важлива для того, щоб його висновки були точними і неупередженими
- Аналітичність, широта та конструктивність мислення: вміння розбиратися в деталях і систематично підходити до проблем, здатність бачити загальну картину та вміння знаходити рішення, що реально працюють і є корисними
- Здатність бачити проблему з різних точок зору: здатність враховувати різні аспекти проблеми, розуміти різні точки зору та аналізувати їх перед прийняттям рішення
- Професійні сертифікати та акредитації: підтверджують, що експерт пройшов необхідну підготовку та відповідає вимогам у своїй галузі. Це формальний доказ його компетентності та кваліфікації
- Здатність до комунікації: важлива риса, через необхідність не лише робити правильні висновки, а й вміти їх донести до інших (колег, керівників, замовників)
- Результати попередньої роботи: показник досвіду та успішності. Може включати реалізовані проєкти, наукові публікації, що підтверджують його професійну компетентність

### Опитування
Опиитування — це метод збору соціологічної інформації про досліджуваний об'єкт, що базується на безпосередньому (усне опитування, інтерв'ю) або опосередкованому (письмове опитування, анкетування) спілкуванні з респондентами.

### Класифікація опитувань
**Залежно від предмету дослідження:**
- *Соціологічні* - метод збору даних, спрямований на отримання інформації про думки, поведінку, соціальні установки та інші аспекти життя громадян. Вони дають можливість аналізувати суспільні тенденції та вимірювати суспільні настрої, оцінювати рівень підтримки політичних лідерів, урядових ініціатив або соціальних програм
- *Політологічні* - науковий метод вивчення політичних явищ, процесів та інститутів. Вони спрямовані на аналіз політичних систем, ідей, поведінки, міжнародних відносин, функціонування органів влади та політичних рішень. Основною метою таких досліджень є глибше розуміння того, як працює політика в різних країнах, а також як на неї впливають соціальні, економічні та культурні фактори
- *Маркетингові* - вид бізнес-досліджень і напрямок прикладної соціології, який спрямований на аналіз поведінки, бажань та потреб споживачів, а також конкурентів і ринкових умов. Цей тип досліджень дозволяє зрозуміти, як ринок реагує на різні товари та послуги, і допомагає компаніям формувати стратегії щодо розвитку продуктів, цінової політики, реклами та просування.
- *Психологічні* - метод збору інформації, який використовується для дослідження психічних процесів, поведінки, емоційних реакцій, мотивації, установок та інших психологічних аспектів індивідуальної або групової поведінки. Вони дозволяють глибше зрозуміти внутрішній світ людини, її реакції на різні ситуації, а також діагностувати психологічні стани.

**Залежно від кількості опитуваних:**
- *Масові* - це метод збору інформації, який використовується для вивчення громадської думки серед широких верств населення, які не є фахівцями у певній галузі. Вони дають можливість отримати уявлення про ставлення різних соціальних груп до різних аспектів суспільного життя, подій, проблем або явищ
- *Вибіркові* - метод збору даних, у якому інформація отримується від частини загальної сукупності респондентів (вибіркової сукупності), а не від усього населення. Такий підхід дозволяє отримати репрезентативні результати щодо загальної сукупності, використовуючи меншу кількість респондентів, що значно економить ресурси та час
- *Індивідуальні* - метод збору інформації, при якому дослідник або інтерв'юер спілкується з респондентом особисто. Метою такого опитування є отримання детальних і глибоких відповідей від кожного респондента. Цей формат дозволяє досліджувати особисту думку, ставлення, переконання та поведінку кожної людини, що може бути важко досягти в вибіркових або масових опитуваннях
- *Експертні* - метод збору інформації, де респондентами є фахівці у певній сфері, які глибоко розуміють проблематику дослідження. Відмінність від масових опитувань полягає в тому, що експерти не відповідають анонімно та несуть відповідальність за свої відповіді, оскільки їхня кваліфікація та досвід є критично важливими для точності результатів

### Експертні опитування
Експертне опитування - метод збору інформації та оцінки певних явищ або процесів, який базується на думках групи компетентних фахівців, тобто експертів. Воно використовується для отримання якісних оцінок або прогнозів у складних, невизначених або мало досліджених ситуаціях. Цей метод допомагає отримати погляди людей, які мають високий рівень знань і досвіду в певній сфері, щоб зменшити ризики й невизначеності в процесі прийняття рішень.

### Види експертних опитувань
#### _За ступенем взаємодії експертів поділяють на:_
+ _індивідуальні_ (використовуються для отримання індивідуальних думок експертів. Задля максимального очищення від зовнішнього впливу фахівці не знають про позиції інших експертів або взагалі не знають, що інші експерти також опитуються)
+ _індивідуально-колективні_ (після того як кожен експерт дав свою оцінку, проводитсья оцінка думок фахівців і кожному з них повідомляють про усереднину оцінку висловлених думок. Експерти можуть змінити початкову оцінку або обґрунтувати свою точку зору. Ці етапи повторюються доки всі оцінки фахівців не наблизяться достатньо для того, щоб кожну з них можна було вважати надійною)
+ _групові_ (декілька експертів відкрито обговорюють проблему задля формування колективної позиції)
#### _За ступенем відкритості поділяють на:_
+ _очні_ (особисті зустрічі та бесіди з фахівцями)
+ _заочні_ (анкети надсилаються поштою)

### Складові опитування
- **Мета опитування**: визначає, які питання потрібно ставити, а також як інтерпретувати отримані відповіді.
- **Цільова аудиторія**: вибір респондентів повинен відповідати меті опитування.
- **Питання**: основа будь-якого опитування. Вони можуть бути закритими (з вибором відповідей) або відкритими (вільна відповідь). Важливо, щоб питання були сформульовані чітко та не двозначно. 
- **Форма опитування**: опитування може бути проведене у формі інтерв’ю, анкетування (письмового або онлайн), телефонного опитування або групової дискусії. 
- **Інструменти для збору даних**: прикладом є паперові анкети, онлайн-форми, мобільні додатки, телефонні дзвінки або інтерв’ю.
- **Аналіз результатів**: зібрані дані обробляються з використанням кількісних або якісних методів. Кількісний аналіз застосовується до закритих питань (статистика, графіки), а якісний аналіз допомагає інтерпретувати відповіді на відкриті питання.
- **Звітування результатів**: після аналізу даних готується звіт, який включає висновки та рекомендації на основі зібраної інформації. Це допомагає зрозуміти основні тенденції або проблеми, які виявило опитування.

### Анкета
**Анкета** - структурно організований набір запитань, кожне з яких має логічний зв'язок із метою дослідження. Основна функція полягає в тому, щоб зібрати інформацію від респондентів через опитування. Запитання можуть бути закритими (з варіантами відповідей) або відкритими (де респонденти можуть давати вільні відповіді).

### Структура анкети
1. **Вступна частина**
   - Назва анкети: відображає тему або мету дослідження
   - Інструкція для респондентів - коротке пояснення як заповнювати анкету, тривалість опитування, гарантії конфіденційності, мета опитування
2. **Основна частина**
   - Питання, що безпосередньо стосуються теми дослідження
3. **Фінальна частина**
   - Підсумкові або уточнювальні питання, що можуть стосуватися загального враження або додаткових коментарів респондентів. Це дає можливість респонденту висловити свою думку чи уточнити попередні відповіді
4. **Ідентифікація респондента** *(опціонально)*
   - Збір контактної інформації або ідентифікації респондентів

### Типи питань в опитуваннях
#### _За формою формою відповідей питання поділяють на:_
+ закриті (респондент обирає відповідь із запропонованих варіантів). Закриті опитування бувають:
  - дихотомічні (передбачають варіанти відповідей так/ні)
  - поліваріативні (пропонують декілька варіантів відповідей)
  - шкальні (згоден/частково згоден/не згоден)
+ напівзакриті (окрім запропонованих відповідей респондент також може внести власну)
+ відкриті (респондент дає відповідь у вільній формі, зазвичай розгорнуту)
#### _За формулюванням питання поділяють на:_
+ прямі (стосуються конкретної ситуації)
+ непрямі (в питаннях цього типу використовується уявна/змодельована ситуація)
#### _За змістом питання поділяють на:_
+ особистісні (про вік, стать, професію тощо)
+ питання про знання (орієнтовані на визначення наявності та обсягу знань респондента щодо теми, проблеми ситуації)
+ питання про ставлення (наприклад, до події, товару тощо)
+ питання про поведінку (напрямленні на визначення певних паттернів у поведінці користувача/поведінку користувача в запропонованій ситуації)
+ питання про мотивацію (орієнтовані на з'ясування суб'єктивних уявлень респодентів про мотиви їх вчинків чи оцінок)
#### _За функціями питання поділяють на:_
+ інформаційні (основні)
+ фільтри (для випадків, в яких інформацію потрібно зібрати у певної категорії респондентів)
+ контрольні (дозволяють уточнити правильність відповіді респондента)

### Правила складання опитувань
Задля отримання максимальної користі від проведених досліджень при складанні опитувань необхідно дотримуватись низки правил:
+ Кількість питань має бути достатньої (не замалою/не завеликою)
+ Ставити лише питання, відповіді на які є потрібними та стосуються теми дослідження
+ Не об'єднувати декілька питань в одне
+ Комбінувати відкриті та закриті запитання
+ Формулювати запитання у ствердній, а не заперечній формі
+ Дотримуватись граматичних норм

Також необхідно дотримуватись правил складання питань:
+ Кожне питання має бути логічним
+ Питання має бути коротким та лаконічним, проте може супроводжуватись поясненням
+ Питання має бути конкрентим
+ Питання має формулюватись мовою середовища, в якому воно буде застосовуватись
+ Питання не має містити підказок
+ Формулювання питання має забезпечити можливість точної відповіді на нього
+ Варіанти відповідей у закритих питаннях мають бути рівноприйнятними
+ Формулювання питання має запобігати отриманню шаблонних відповідей
+ Питання має бути нейтральним
+ Питання не має примушувати респондента давати неприємні для нього відповіді
+ Питання не має бути сугестивним

Послідовність питань відіграє важливу роль у сприйнятті респондентами опитування і може суттєво впливати на результати опитування. Нижче наведено одну з редомендованих послідовностей постановки питань:
1. Скрінінгові (фільтраційні) питання
2. Легкі (розігрівальні, мотиваційні) питання
3. Питання щодо віку/статі
4. Решта запитань (від загального до специфічного)
5. Демографічні/персональні питання

## Підходи та способи вирішення завдання
Існує низка методів проведення експертних опитувань.

### Метод незалежних характеристик
Застосування цього методу дозволяє дати узагальнееу оцінку однєї проблеми/ситуації, інформація про яку надходить з декількох незалежних джерел (від різних експертів). Складається з трьох етапів:
1. Порівняння та зіставлення різних думок
2. Обробка думок за допомогою математико-статистичних процедур
3. Формулювання достовірних висновків
### Метод "Дельфи"
При використанні цього методу кожен експерт анонімно висловлює свою позицію щодо запропонованої проблеми. Потім кожен член групи отримує звіт про висловлені припущення (може бути включено як всі позиції, так і вибірково - крайні та середні). Спираючись на отриманий звіт, фахівці мають знову висловити свої думки. Подібні ітерації повторюються доти, доки оцінки експертів не перестануть змінюватись.
### Метод  "мозкової атаки" ("мозкового штурму")
Передбачає вільний, неструктурований процес генерування власних ідей навколо заданої теми, спонтанно запропонованих учасниками. Філософія цього методу сформована з припущення про те, що контрольні механізми свідомості, що сковують потік ідей під тиском звичних, стереотипних форм прийняття рішень, перешкоджають виникненню новаторських ідей під час звичайних обговорень.
### Метод "мозкової атаки навпаки"
Схожий на звичайну мозкову атаку, але при цьому дозволяє висловлення критичних зауважень. Більше того, критика навмисно заохочується з метою виявлення якомога більшої кількості недоліків у запропонованих ідей.
### Метод "635"
Є одним з різновидів мозкової атаки. Цифри в назві позначають наявність шести учасників, кожен з яких повинен записати по три ідеї протягом п'яти хвилин. Завдяки цьому за пів годин кожен есперт зможе записати по 18 ідей (загалом 108), при чому їх структура має бути чітко визначеною.
### Метод прогнозних сценаріїв
Під час використання цього методу кожен експерт анонімно висловлює думку щодо запропонованої проблеми, після чого отримує загальний звіт про висловлені припущення (може бути представлено як всі думки, так і вибірково крайні та середні). Спираючись на отриманий звіт, фахівці знову висловлюють свою думку. Такі тури тривають поки думки експертів не перестануть змінюватись.
### Метод поминальних груп
При реалізації цього методу спочатку проводяться індивідуальні опитування експертів. Потім результати інтерв'ю (незалежно один від одного) обоворюються іншими фахівцями, які можуть висловити згоду з раніше озвученими думками або ж не погодитись з ними, чітко аргументувавши свою позицію.
### Метод написання сценарію
Цей метод передбачає встановлення послідовності подій, що розвиваютсья при переході від теперішньої ситуації до майбутньої. Сценарій - це ймовірний опис картини майбутнього, складеної на основі компетентних технічних суджень. Складання сценарію відбувається у кілька етапів:
1. Структурування та формулювання питання (збір та аналіз вихідної інформації, узгодження завдання з усіма учасниками проєкту, виділення структурних характеристик проблеми)
2. визначення факторів зовнішнього впливу
3. знаходження показників, бажано альтернативних, майбутнього стану
4. формування, відбір та узгодження наборів припущень за допомогою комп'ютерних програм
5. розробка практичних рекомендацій до сценарію майбутнього і визначення можливих наслідків його реалізації
### Метод колективного блокнота ("банку" ідей)
Метод ґрунтується на поєднанні незалежного висування ідей кожним ексептом з подальшою колективною оцінкою запропонованих думок на обговорені.
### Метод KJ (діаграма спорідненості)
Цей метод застосовується для систематизації великої кількості асоціативно пов'язаної інформації, зокрема, впорядкування ідей, споживчих вимог або думок членів групи, які беруть участь в обговорені. Діаграма спорідненості вносить ясність в важливі, але не вирішені проблеми, збираючи неструктуровані усні дані з різних джерел і потім аналізуючи ці дані.
### Експертне фокусування
Є формою спільного очного обговорення проблеми, під час якого експерти всебічно розглядають досліджувану проблему, тобто "фокусуються" на ній. Основна мета використання даного метода - з'ясувати структуру запропонованої проблеми, визначити фактори, що визначають дану ситуацію та встановити взаємозв'язки між ними.
### Метод неспеціаліста
При застосуванні цього методу вирішення проблеми пропонуються особам, які ніколи не займались нею, проте є фахівцями в суміжних галузях.
### Метод комісії
За використання даного методу експерти ведуть відкриту дискусію щодо запропонованої проблеми з метою формування єдиної думки експертів. Оброворення проходить як звичайний обмін думками, в ході якого кожен учасник має право ставити питання виступаючому, критикувати чи підтримувати будь-яку точку зору, виступати необмежену кількість разів, змінювати або уточнювати свою точку зору з урахуванням отриманої ним нової інформації. Група експертів збирається багаторазово для обговорення одного і того самого питання, при чому організатор експертизи не керує обговоренням, а лише забезпечує активну роботу кожного запрошеного фахівця.
### Метод суду
Реальзація цього методу передбачає створення двох команд експертів, кожна з яких відстоює різний погляд на проблему. Перша група ("звинувачення") оголошується прибічниками розглянутого рішення і захищає його, наводячи аргуметни на користь. Друга група ("захист") висловлює аргументи проти запропонованої альтернативи. Третя група ("судді") регулює хід обговорення та виносить остаточне рішення. Остаточний вердикт щодо досліджуваної проблеми виноситься в два етапи: голосування "присяжних" і конкретизація рішення "суддями".

## Порівняльна характеристика існуючих засобів вирішення завдання

Розділ містить опис існуючих програм, інформаційних систем, сервісів, тощо, призначених для вирішення завдання. Дається SWOT analysis кожної з платформ:

## Google Forms
| Strengths | Weaknesses |
| :------------- | :------------- |
| · Безкоштовний доступ (для усіх користувачів <br>облікового запису Google)<br>· Простота використання (інтуїтивний інтерфейс)<br>· Хмарне зберігання даних (доступ з будь-якого пристрою)<br>· Широкий спектр налаштувань (додавання різних типів запитань, <br>умовні розділи, можливість завантаження файлів)<br>· Інтеграція з іншими сервісами від Google | <br>· Обмежена кастомізація дизайну<br>· Залежність від інтернет-з'єднання <br>· Обмежені можливості аналітики |
| **Opportunities** | **Threats** |
| · Зростання потреби у віддаленій роботі та/або навчанні <br>· Розширення інтеграцій <br>· Розвиток функцій персоналізації | · Конкуренція з іншими платформами <br>· Проблеми з конфіденційністю <br>· Зміна політики Google => зміна вартості та/або умов<br>використання => зменшення привабливості для користувачів |

**Висновок:** Хоча Google Forms активно конкурує з іншими платформами, його важливою перевагою є безкоштовний доступ для всіх користувачів облікового запису Google. Це робить його зручним інструментом для досягнення різних цілей. Серед слабких сторін — обмежені можливості кастомізації дизайну, залежність від інтернет-з'єднання та скромні аналітичні інструменти, що можуть обмежити його застосування у більш складних сценаріях. Незважаючи на це, платформа має потенціал для подальшого розвитку через розширення інтеграцій та вдосконалення функцій персоналізації.

## SurveyMonkey
| Strengths | Weaknesses |
| :------------- | :------------- |
| <br>· Кастомізація  дизайну (кольори, шрифти, використання логотипів <br> брендів)<br>· Розширені можливості аналітики (фільтрація, сегментація, <br> автоматичне створення звітів)<br>· Широка інтеграція (CRM-системи, маркетингові платформи, <br> аналітичні інструменти) <br>· Безпека та відповідність стандартам | · Висока вартість тарифного плану<br>· Складний для новачків інтерфейс<br>· Обмеженість безкоштовної версії |
| **Opportunities** | **Threats** |
| · Зростаючий попит на інструменти збору даних <br>· Розширення інтеграцій <br>· Вдосконалення користувацького досвіду (розвиток <br>інтерфейсу, поліпшення навігації) | · Конкуренція з іншими платформами <br>· Проблеми з конфіденційністю <br>· Швидкі технологічні зміни |

**Висновок:** SurveyMonkey має суттєві переваги перед своїми конкурентами завдяки розширеним можливостям кастомізації дизайну, аналітики та інтеграції з CRM-системами й маркетинговими платформами. Однак, через високу вартість платних тарифів, складний інтерфейс для новачків і обмеження у безкоштовній версії, цей сервіс має досить вузьку аудиторію. У порівнянні з Google Forms, SurveyMonkey займає нижчу позицію на ринку через свою складність і цінову політику, що обмежує його доступність для широкого кола користувачів.

## Survio
| Strengths | Weaknesses |
| :------------- | :------------- |
| · Простий та інтуїтивний інтерфейс <br>· Широкий вибір шаблонів <br>· Мультиплатформенність <br>· Безкоштовний план | · Обмеженість функціоналу безкоштовної версії <br>· Обмежені можливості кастомізації (невелика <br>кількість варіантів дизайну і налаштування брендових опитувань)<br>· Невеликий вибір інтеграцій |
| **Opportunities** | **Threats** |
| · Збільшення попиту на інструменти для опитувань <br>· Розширення функціональності <br>· Вдосконалення інтерфейсу користувача | · Конкуренція з боку інших платформ <br>· Залежність від технологічних змін => потреба у постійній адаптації<br>· Проблеми з конфіденційністю даних |

**Висновок:** серед основних переваг Survio — простий та інтуїтивний інтерфейс, мультиплатформенність та широкий вибір шаблонів. Платформа також пропонує безкоштовний план, хоча його функціонал досить обмежений, що ставить Survio в невигідне становище порівняно з конкурентами, наприклад Google Forms. Обмежена кількість інтеграцій та кастомізацій зменшує привабливість платформи для складніших бізнес-середовищ. У результаті, ці недоліки можуть посилювати загрозу конкуренції, що ставить під сумнів довготривалу актуальність платформи на ринку.

## SurveyJS
|Strengths|Weaknesses|
|---------|----------|
|· Широкий спектр можливостей для створення та налаштування опитувань<br>· Підтримка різних платформ: React, Angular, Vue.js<br>· Створення опитувань з різноманітними типами питань<br>· Оpen-source продукт<br> |· Складний інтерфейс для новачка<br>· Недостатня кількість готових шаблонів<br>· Складність використання нетехнічними користувачами| 
|**Opportunities**|**Threats**|
|· Великі можливості для впровадження у різних сферах бізнесу та освіти<br>· Додавання нових функцій: аналітика результатів опитувань, інтеграція зі штучним інтелектом<br>· Можливість інтеграції з CRM-системами, маркетинговими платформами, інструментами бізнес-аналітики|· Наявність конкуруючих платформ, що можуть запропонувати легший інтерфейс і ширший функціонал<br>· Додаткові ресурси для підтримки при змінах у фреймворках<br>· Технічні проблеми або помилки |

**Висновок:** SurveyJS вирізняється широкими можливостями налаштування опитувань, підтримкою популярних фреймворків (React, Angular і Vue.js) та відкритим вихідним кодом, що робить його привабливим для розробників. Однак складний інтерфейс та обмежена кількість шаблонів можуть бути бар’єрами для новачків. SurveyJS має великі можливості для впровадження у різних сферах бізнесу та освіти завдяки інтеграціям із CRM-системами та маркетинговими платформами. Загрозами залишаються конкуренція з платформами, які пропонують простіший інтерфейс, ширший функціонал та додаткові ресурси для підтримки при змінах у фреймворках.

## Система “ОСА”
|Strengths|Weaknesses|
|---------|----------|
|· Локальна адаптація<br>· Функціонал достатній для базових потреб, що не вимагають складних інтеграцій  |· Застаріла технологія<br>· Використання старих платформ<br>· Обмежений функціонал і масштабованість<br>· Відсутність мобільної підтримки<br>· Відсутність новітніх можливостей для аналітики<br>· Не передбачено інтеграцій з іншими платформами та візуалізації даних<br>· Відсутність легких інтеграцій з іншими сучасними інструментами для обробки даних, CRM-системами або хмарними платформами |
|**Opportunities**|**Threats**|
|· Впровадження сучасних технологій: хмарні сервіси, інтеграції з аналітичними платформами або мобільними додатками<br>· Локалізація для українскього ринку<br>· Покращення UX/UI|· Неконкурентноспроможна серед сучасних систем <br>·  Відсутність суттєвих оновлень та інвестицій<br>· Невідповідність сучасним стандартам безпеки та конфіденційності|

**Висновок:** Система "OCA" має мінімальні переваги порівняно з конкурентами, такі як локальна адаптація та достатній функціонал для простих задач, які не потребують складних інтеграцій. Однак кількість недоліків значно переважає: використання застарілих технологій і платформ, відсутність мобільної підтримки та сучасних аналітичних інструментів, а також неможливість інтеграції з іншими платформами для обробки та візуалізації даних. Невідповідність сучасним стандартам безпеки та конфіденційності, а також недостатні інвестиції в оновлення загрожують подальшій життєздатності системи. Вона стає неконкурентоспроможною в порівнянні з новітніми технологічними рішеннями, що зменшує її актуальність на ринку.

## Висновки
Проведений SWOT аналіз конкурентів платформи MESS допоміг дослідити тенденції розвитку основних конкуретнів, висвітлив схожі риси та відмінності.

Хоча і Google Forms, і Survio мають достатньо обмежені можливості кастомізації дизайну опитувань, через обмеженість функціоналу безкоштовного плану Survio суттєво програє за популярністю повністю безкоштовному Google Forms. Незважаючи на те, що обидві платформи мають проблеми з конфіденційністю, Google Forms має більше шансів на утримання позицій на ринку, оскільки Survio програє цій платформі і за кількістю корисних інтеграцій.

Складний інтерфейс SurveyJS та SurveyMonkey суттєво зменшує кількість їх потенційних користувачів, адже багато хто надає перевагу простішим в опануванні Google Forms та Survio, інтерфейс яких є інтуїтивним. Проте для вузького кола своєї цільової авдиторії, SurveyMonkey виграє у найближчих конкурентів, приміром Google Forms, завдяки широким аналітичним можливостям та великому спектру можливостей кастомізації дизайну. Аналогічно, SurveyJS пропонує унікальні можливості розробникам завдяки підтримці низки популярних фреймворків та відкритості вихідного коду.

Система "ОСА" залишається в найбільш невигідному становищі серед сучасніших конкурентів через невідповідність сучасним вимогам безпеки, обмежений фінкціонал та використання застарілих технологій. Ця платформа майже не має шансів захопити частку міжнародного ринку, тому найкращою стратегією розвитку для неї є концентрація на локалізації завдяки впровадженню оновлень, які б могли задовольнити потреби локальних користувачів.

Аналіз конкурентів також показав, що жодна з досліджених платформ не покриває життєвий цикл організації та управління експертним оптуванням. Швидкі технологічні зміни вимагають від продуктів постійної адаптації до нових вимог, що призводить до чималих витрат ресурсів, і призводять до
втрати актуальності технологіями - це становить загрозу для кожної з платформ.

## Посилання

1. [Експерт](https://uk.m.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82)
2. [Критерії вибору експерта](https://heqes.kubg.edu.ua/wp-content/uploads/2017/10/%D0%A2%D1%80%D0%B5%D0%BDi%D0%BD%D0%B3_2.pdf)
3. [Опитування](https://uk.wikipedia.org/wiki/%D0%9E%D0%BF%D0%B8%D1%82%D1%83%D0%B2%D0%B0%D0%BD%D0%BD%D1%8F)
4. [Експертні опитування](https://studfile.net/preview/5456986/page:6/)
5. [Анкета](https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0)
6. [Структура анкети, типи та види запитань](https://qala-project-1.gitbook.io/vivchennya-potreb-u-navchann-ta-profes-jnomu-rozvi/anketuvannya-1/anketuvannya)
7. [Соціологічні опитування](https://welfare.green/manipulyaciya-gromadskoyu-dumkoyu-cherez-socialni-opituvannya/)
8. [Маркетингові опитування](https://uk.wikipedia.org/wiki/%D0%9C%D0%B0%D1%80%D0%BA%D0%B5%D1%82%D0%B8%D0%BD%D0%B3%D0%BE%D0%B2%D0%B5_%D0%B4%D0%BE%D1%81%D0%BB%D1%96%D0%B4%D0%B6%D0%B5%D0%BD%D0%BD%D1%8F)
9. [Масові опитування](https://ipt.nmu.org.ua/ua/library/soc/programme-and-methods-of-sociological-research.pdf)
10. [Експертні](https://ipt.nmu.org.ua/ua/library/soc/programme-and-methods-of-sociological-research.pdf)
11. [Логіка запитань та відповідей](https://criticalthinkerua.wordpress.com/2021/05/03/%D0%BB%D0%BE%D0%B3%D1%96%D0%BA%D0%B0-%D0%B7%D0%B0%D0%BF%D0%B8%D1%82%D0%B0%D0%BD%D1%8C-%D1%82%D0%B0-%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B5%D0%B9/)
12. [Процедура складання анкети і вимоги до формулювання питань для опитування](https://studies.in.ua/mpd-ekzamen/3167-procedura-skladannya-anketi-vimogi-do-formulyuvannya-pitan-dlya-opituvannya.html)
13. [Формулювання запитань](https://qala-project-1.gitbook.io/vivchennya-potreb-u-navchann-ta-profes-jnomu-rozvi/anketuvannya-1/formulyuvannya-zapitan)
14. [Види експертного опитування. Відбір експертів](https://studfile.net/preview/5456986/page:6/)
15. [Види експертного опитування](http://elbib.in.ua/vidi-ekspertnogo-opituvannya-metodologiya-ta-metodi-sotsiologichnih-doslidjen.html)
16. [Метод Дельфі як метод кількісної оцінки думки експертів](https://studies.in.ua/soc-ekzam/3314-metod-delf-yak-metod-klksnoyi-ocnki-dumki-ekspertv-yogo-perevagi-nedolki.html)
